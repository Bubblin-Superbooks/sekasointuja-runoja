<div class="leaf flex"><div class="inner justify"><h4>Niin Hyvin Mä Ymmärrän Kaikki Ne — —.</h4><p class="  start-chapter">Niin hyvin mä ymmärrän kaikki ne joita elämän hurjuus hurmaa, jotka kiihkojen kuumissa höyryissä hakevat surujen surmaa. —</p><p>Niin hyvin mä ymmärrän kaikki ne, jotka elämän leikissä murtuu: toisilta järki hämärtyy, toisilta tuntehet turtuu. —</p><p>Sillä harva on täällä se sankari, jok' on pystyssä loppuun saakka, jos vaan on polku liukasta ja harteilla suuri taakka. — —</p></div> </div>