<div class="leaf flex"><div class="inner justify"><h4>Minä Tunsin Kuinka Se Syttyi Taas — —.</h4><p class="  start-chapter">Minä tunsin kuinka se syttyi taas se toivoni sammuva tuli, se loistoa loi ja se lämmitti ja riemuhun murehet suli.</p><p>Nyt loimua liekkini korkeaan, älä pakene koskaan multa, sun paloasi pyhänä palvelen kuin Vestan alttaritulta.</p><p>On soihtusi taivahan porraspuu, se jumalien juhliin kantaa, se elämän tyhjän täydentää ja lennon ja loiston antaa. —</p></div> </div>